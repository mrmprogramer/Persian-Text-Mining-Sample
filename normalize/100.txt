. نیویورک - نیوزویک: شبکه‌های کامپیوتری (بزرگراههای اطلاعات رسانی) 
شهری، کشوری و جهانی تحول بزرگی در معاملات سهام شرکتها بوجود
آورده‌اند و هرکس با هر مبلغ پول، بدون داشتن نیاز به دلالان، معامله‌گر
سهام برای خود شده است. چنین فردی تنها نیاز به یک کامپیوتر خانگی 
 (PC)، یک مودم (Modem)، یک خط تلفن معمولی، یک نرم افزار که هنگام 
کار با کامپیوتر راهنمای وی باشد و یک شماره حساب با یک واسطه 
الکترونیک Trade مثلا. E لازم دارد برای هر معامله تنها باید ۹۵ ۱۹ / 
دلار بپردازد حال آنکه قبلا بیش از ۷۰ دلار به دلال می‌پرداخت. 
هر روز تنها در آمریکا ۶۴۰ میلیون سهم معامله می‌شود. میزان روزانه 
معاملات سهام در خاور دور و اروپا حدود یک میلیارد است. در معاملات 
سهام از طریق دلال، وی راهنمائی و توصیه لازم را می‌کند، ولی در معاملات 
کامپیوتر مستقیم، یک معامله‌گر انفرادی باید به خودش تکیه کند به 
ابتکار خودش اقدام کند و ریسک زیاد است. در حال حاضر در سراسر جهان 
۶۵۰ هزار دلال بورس فعالیت دارند که به این ترتیب بیشتر آنها بیکار
خواهند شد. مشاور معامله گران انفرادی، صفحات اقتصادی روزنامه‌ها
هستند که سهام روبه ترقی را توصیه می‌کنند. هنوزتاثیر این نوع 
معاملات الکترونیک بر مراکز بزرگ بورس مثلا وال استریت روشن نیست. 
سیستم کامپیوتر مبلغ خرید را بلافاصله از حسابمعامله‌گر کسر و مبلغ 
فروش را به آن اضافه می‌کند. بنابراین معامله‌گر انفرادی (تنها) سعی 
می کند که در اوقات فراغت از کامپیوتر دور نشود و از توصیه‌های 
روزنامه‌ها غافل نماند. این معاملات مرز نمی‌شناسد و جنبه جهانی 
دارد.